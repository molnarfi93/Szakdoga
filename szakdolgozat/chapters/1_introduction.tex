\Chapter{Bevezetés}

Az iskolák és egyetemek a különböző osztályok, tanárok és tantermek órarendjének 
elkészítéséhez ma már számítógépes segítséget használnak, hagyományos algoritmusokat és a
mesterséges intelligencia egyik elterjedt eszközét, a genetikus algoritmust. Ezek nélkül 
nagyon időigényes, fáradtságos munka lenne összesen többszáz órarend ütközésmentes 
összehangolása, hiszen ugyanannak az osztálynak egy időben nem lehet több tanórája, egy tanár
sem tud két helyen egyszerre jelen lenni és egy tanteremben sem lehet két tanóra egy időben,
ott van továbbá a termek kapacitása, a tanárok heti óraszámai közti különbségek 
minimalizálása, az új osztályok képzésének szükségessége, például nyelvi vagy fakultációs órák 
miatt, és ez még nem minden.

Munkám során olyan algoritmusokat írok, melyeknek köszönhetően 
adathalmaz (osztályok, tanárok, tantermek, tantárgyak) megadása után ütközésmentes és minden
feltételnek eleget tevő órarendeket tudunk generálni, majd grafikus felhasználói felületet 
hozok létre fölötte, mégpedig webeset.

A dolgozat először az órarendgenerálási problémát általánosan tárgyalja. Ezt követően azt láthatjuk majd, hogy a probléma megoldásához milyen szoftveres eszközöket tünik érdemesnek használni.

A probléma megoldására különféle módszerek adódtak. Ezeknek a kifejtése a 3. feladatban szerepel. Ezt követően magának a webalkalmazás elkészítésének a dokumentációja szerepel.

