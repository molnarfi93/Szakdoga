A probléma leképezése a genetikus algoritmus összetevőire:
-egyed: időablak (pl. kedd 10-11 óra), melyben tanórák kerülnek megtartásra, különböző
        termekben, különböző tanárokkal, különböző osztályoknak. Az időintervallum nem kerül
        rögzítésre az egyes egyedeknél, mert ez esetben nem lehetne genetikus algoritmussal
        dolgozni egyrészt, másrészt szükség sincs rá, mert sorrendileg bármelyik időablak
        felcserélhető lesz bármelyik időablakkal, miután elértük a célt: az
        ütközésmentességet. Python nyelvet használok, ahol az implementáció szótár típus lesz,
        3 adattaggal: kulcs szerepű azonosító (egész szám), az egyedhez aktuálisan tartozó
        gének, vagyis az időablakban levő tanórákra való referenciák (tömb), az optimumtól
        való eltérés, vagyis a büntetőfüggvények értékei (tömb). Az egyedek összességét,
        vagyis a populációt listában tároljuk.
-gén: tanóra, ami egy osztály-tanár-tanterem-tantárgy négyes, plusz egy azonosító, melynek
      segítségével lehet hivatkozni a tanórára. Implementációja szótár. A gének összességét
      pedig listában tároljuk. Egy adott tantárgy egy időablakban többször is előfordulhat,
      viszont egy osztály, tanár, tanterem csak egyszer, ezért ezeknek a kapcsán
      büntetőfüggvényt tartunk számon. Ha többször is előfordul az adott időablakban mondjuk
      egy osztály, akkor az osztály-büntetőfüggvény értékét növeljük az előfordulások 
      száma-1 értékkel, miután az összes osztályt végigvettük, kialakul a büntetőfüggvény
      végső értéke. Ugyanígy járunk el a tanárok és tantermek esetében is. Ezekhez az
      értékekhez a tanórák kulcs adattagján keresztül fér hozzá az időablak egyed.
-célfüggvény: a 3-féle büntetőfüggvény összesítésével kapott függvény, melynek optimális
              értéke 0. Csak ebben az esetben nincs ütközés. A büntetőfüggvények értékeit
              súlyozva vesszük számításba annak megfelelően, hogy az adathalmazban mik
              a darabszámok egymáshoz viszonyított arányai. Az én adathalmazomban 50 tanterem,
              30 tanár és 60 osztály lesz, de utóbbira még külön ki kell térni. A 60 osztály
              között lesz 20 "alaposztály", 20 nyelvi és 20 fakultációs csoport, amiből később
              ki fog derülni, hogy az következik: egyidőben legfeljebb 30 osztálynak lehet
              tanórája. Ezáltal a tanterem-büntetőfüggvény értéke 1.67-es súllyal fog
              szorzódni a tanár-büntetőfüggvényhez és az osztály-büntetőfüggvényhez képest.
              Miután összeadjuk őket, megkapjuk a célfüggvény értékét.
-öröklődés: egypontos keresztezéssel. A kromoszómák hossza, vagyis az egyedek génjeinek
            száma eltérő lehet, ezért maximálnunk kell, hogy az 1. és hanyadik gén között
            lehessen keresztezési pont, vagyis mi legyen a véletlenszám-generálás felső
            határa. Ezt a maximális értéket az adathalmaz méretének ismeretében határozzuk
            meg, és ez így egyben a keresztezés valószínűségi értékének meghatározására is
            alkalmas lehet.
-mutáció: ha egy új egyed valamely génjét mutálnunk kell, úgy oldjuk meg, hogy egy
          véletlenszerűen választott idegen egyed (vagyis nem szülő) sorrendileg utolsó
          génjét töröljük az idegen egyedből és ugyanakkor az egyedünk mutált génjévé
          tesszük.
-szelekció: később kerül meghatározásra.



