Számos erre a célre létrehozott szoftver készült már, ingyenes/fizetős, platformfüggetlen/
valamely platformra létrehozott, interaktív/automatikus. Az interaktív használat itt azt
jelenti, hogy mi adunk meg órarendet, melynek ütközésmentességét leteszteljük a programmal,
ami jelzésünkre adja, mi mivel ütközik és milyen lehetőségeink vannak a kiküszöbölésre. 
A legnépszerűbb applikációkat hasonlítom össze:
-TimeTabler: A legrégebbi, mai napig nagyon népszerű órarendütemező, olyan extra funkciókkal,
             mint a részmunkaidős tanárok felvétele a rendszerbe és a választható
             tanóra-időtartamok (szimpla vagy dupla órák). Interaktív módon is használható. 
             Ingyenesen letölthető egy demo verzió nem megváltoztatható, demo adatokkal és 
             tutorial videóval. Előfizetés nincs, csak megvásárlás lehetséges. 
             Platformfüggetlen, telefonos verzióval viszont nem rendelkezik.
-Schedule Builder: Ingyenes, webes alkalmazás. Csak az alapfunkciókkal rendelkezik,
                   nincsenek extrák, illetve nem elérhető az automatikus használat sem.
                   Platformfüggetlen.
-Prime TimeTable: Macintosh, Linux, Android és IOS rendszereken egyaránt elérhető, viszont
                  Windowson nem. Rendelkezik ugyanazokkal a funkciókkal, mint a TimeTabler,
                  beleértve az interaktív használatot is. 30 napos próbaverzióval vagy éves
                  előfizetéssel lehet használni.
-aSc TimeTables: A legjobbnak választott órarendgeneráló applikáció. Interaktív és
                 automatikus használat, extra funkciók, próbaverzió. Előfizetés nincs, csak
                 megvásárlás lehetséges, használata Windowsra és Macintoshra korlátozódik.
Mint látható, mindegyik fizetős applikáció rendelkezik automatikus és interaktív használati
lehetőséggel, valamint az extra funkciókkal. A nyomtatási és exportálási lehetőségekkel
pedig az ingyenes Schedule Builder is. 