A háromtényezős esetben osztályokat, tanárokat és tantermeket rendeltem egymáshoz. Ehhez a
halmazlefedési feladatot alkalmaztam, ami abban különbözik a halmazfelbontásitól, hogy
1:N hozzárendelés van, ugyanis egy tanárhoz több osztályt és tantárgyat is rendelhetünk, sőt
ugye kell is többet hozzárendelni. Mivel a hagyományos optimalizálási módszerek esetén két
tényezővel tudunk dolgozni (ezért is lesz hasznos a mesterséges intelligencia nyújtotta
optimalizálási módszer, a genetikus algoritmus használata), így a háromból két tényezőt
összevontam. A tanárok és tantárgyak kettőse így 1 entitást alkot, ezáltal egy adott osztályt
annyiszor hoztam létre, ahány tantárgy van az adott évfolyamon. A párosításmátrixban két
feltételtől is függ, hogy 0 vagy 1 kerül a rublikába. Egyrészt, hogy az adott tanár tudja-e
tanítani az adott tantárgyat, illetve hogy az adott osztálynak van-e ilyen tárgya (a 11. és
12. évfolyamon pl. nincs fizika, csak fakt van belőle). A minimalizálás pedig itt arra 
vonatkozik, hogy minél kisebb legyen a tanárok heti óraszámai közötti eltérés, ne fordulhasson
elő, hogy mondjuk míg valaki 30 órát tart egy héten, addig más 5-öt. A futtatás után kapott
eredményt látva megállapítható, hogy amennyire lehetett, sikerült kiküszöbölni a tanárok
egyenlőtlen terhelését, megkaptuk a lehető legoptimálisabb osztály-tanár-tantárgy
hozzárendelés-mátrixot, amely meghatározza, hogy egy adott osztálynak egy adott tantárgyat
melyik tanár tartsa.

