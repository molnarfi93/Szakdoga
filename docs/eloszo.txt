Az iskolák és egyetemek a különböző osztályok, tanárok és tantermek órarendjének 
elkészítéséhez ma már a mesterséges intelligencia egyik elterjedt eszközét, a genetikus 
algoritmust használják. Máskülönben nagyon időigényes, fáradtságos munka lenne összesen több
mint 100 órarend ütközésmentes összehangolása, hiszen ugyanannak az osztálynak egy időben
nem lehet több tanórája, egy tanár sem tud két helyen egyszerre jelen lenni és egy tanteremben
sem lehet két tanóra egy időben. Nem is beszélve az olyan plusz feltételekről, amilyenek
a termek kapacitása vagy az új osztályok képzésének szükségessége, a nyelvi vagy fakultációs
órák miatt. Munkám során genetikus algoritmussal fogok olyan programot írni, amely adathalmaz
(osztályok, tanárok, tantermek és tantárgyak) megadása után képes lesz ütközésmentes órarendet
generálni, majd grafikus felhasználói felületet hozok létre fölötte, mégpedig webeset.   